<h1>Raportti</h1>

Projekti oli meille kokonaisuudessaan erittäin hyödyllinen kokemus, koska useimmilla ryhmän jäsenistä ei ollut aiempaa kokemusta 
ohjelmoinnista ryhmän jäsenenä. Ryhmän jäsenet olivat ennestään tuntemattomia toisilleen, mutta silti ryhmätyö alkoi sujumaan
nopeasti hyvin. Jokainen on itse ottanut vastuuta omasta työskentelystään projektista. Tiimimme oli cross-functional, kuten
Scrum suosittelee, koska sattumalta tiimiin sattui kuulumaan eri aiheiden osaajia.<br/><br/>

Projektin ongelmien taustalla oli se, että lupauduimme toteuttamaan liikaa toiminnallisuuksia toisessa ja kolmannessa sprintissä.
Vaikka saimme kutakuinkin kaikki toiminnallisuudet toteutettua, niin projektityöhön jäi teknistä velkaa. Refaktorointiin
käytettiin liian vähän aikaa, joten se jäi suurilta osin tekemättä, koska koodin sisäinen rakenne oli jäänyt sekavaksi. Testien
tekeminen tuntui kolmen viikon projektissa hieman turhalta, koska ohjelma muuttui jatkuvasti, mutta meidän olisi 
toiminnallisuuksien sijaan tullut antaa enemmän aikaa testaukselle, jotta laadunvalvonta olisi ollut tarkempaa. RIvikattavuuden
vahtiminen tuntui myös turhalta, olisi parempi arvioida testien hyödyllisyyttä itse sen sijaan, että kirjaa DoD -dokumenttiin
ekstaktin rivikattavuusprosentin.<br/><br/>

Retrospektiivit toimivat projektin aikana hyvin, koska jäsenet puhuivat avoimesti projektista. Olisi ollut hyödyllistä katselmoida
muiden ryhmien koodia enemmän, mutta se toki vie paljon aikaa ja on varmaankin vaikeaa mahduttaa kurssille. Projekti oli meille 
ensimmäinen kerta, kun ylläpidimme backlogia, joten se oli opettavaista. Scrumin periaatteet ja ketteryys konkretisoituivat tämän
projektin aikana. Projekti opetti lisää itsenäistä tiedonhakua, koska jouduimme käyttämään osittain vieraita teknologioita. 
